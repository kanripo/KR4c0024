# -*- mode: mandoku-view; -*-
#+TITLE: 常建詩
#+DATE: 2015-08-24 23:46:36.745887
#+PROPERTY: ID KR4c0024
#+PROPERTY: BASEEDITION WYG    
#+PROPERTY: JUAN 卷二
<pb:KR4c0024_WYG_002-1a>¶
欽定四庫全書¶
　常建詩巻二　　　　　　唐　常　建　撰¶
　　五言古詩¶
　　　宿五度谿仙人得道處¶
五度谿上花生根依兩崖二月尋片雲願宿秦人家上¶
見懸崖崩下見白水湍仙人彈碁處石上青蘿盤無處¶
求玉童翳翳惟林巒前溪遇新月聊取玉琴彈¶
　　　西山¶
<pb:KR4c0024_WYG_002-1b>¶
一身為輕舟落日西山際常隨去㠶影逺接長天勢物¶
象歸餘清林巒分夕麗亭亭碧流暗日入孤霞繼洲渚¶
逺隂映湖雲尚明霽林昏楚色來岸逺荆門閉至夜轉¶
清逈蕭蕭北風厲沙邉雁鷺泊宿處蒹葭蔽圓月逗前¶
浦孤琴又揺曳泠然夜遂深白露霑人衣¶
　　　春詞¶
階下草猶短牆頭梨花白織女髙樓上停梭顧行客問¶
君在何所青鳥舒錦翮¶
<pb:KR4c0024_WYG_002-2a>¶
　　　贈三侍御¶
髙山臨大澤正月蘆花乾陽色薫兩崖不改青松寒士¶
賢守孤貞古來皆共難明君錯甚(一作/任)才臺上飛三鸞¶
操與雪霜明量與江海寛東身視天涯安能窮波瀾孤¶
鶴在枳棘一枝非所安逸翮望絶霄見欲凌雲端層臺¶
何其髙山石流洪湍固知非天池鳴躍同所歡誰念獨¶
枯槁四十長江干責躬貴知已効拙從一官折翮悲髙¶
風苦飢候朝飡湖月映大海天空何漫漫托身未知所¶
<pb:KR4c0024_WYG_002-2b>¶
謀道庶不刋吟彼喬木詩一夕常三歎¶
　　　第三峰¶
西山第三頂茅宇依雙松杳杳欲至天雲梯昇幾重瑩¶
魄澄玉虚以求鸞鶴蹤逶迤非天人執節乗赤龍旁映¶
白日光縹緲輕霞容孤輝上烟霧餘影明心胸願與黄¶
麒麟欲飛而莫&KR0025;因寂清萬象輕雲自中峰山暝學棲¶
鳥月來隨暗蛬尋空靜餘響嫋嫋雲溪鐘¶
　　　古興¶
<pb:KR4c0024_WYG_002-3a>¶
漢上逄老翁江口為僵屍白髮沾黄泥遺骸集烏鴟機¶
巧自此忘精魄今何之風吹釣竿折魚躍安能施白水¶
明汀洲菰蒲冒深陂唯㽞扁舟影繫在長江&KR0928;突兀枯¶
松枝悠揚女蘿絲託身難慿依生死焉相知徧觀今時¶
人舉世皆爾為将軍死重圍漢卒猶爭馳百馬同一銜¶
萬輪同一規名與身孰親君子宜固思¶
　　　髙樓夜彈筝¶
髙樓百餘尺直上江水平明月照人苦開簾彈玉笋山¶
<pb:KR4c0024_WYG_002-3b>¶
髙猿&KR0924;急天靜鴻雁鳴曲度由未終東峰霞半生¶
　　　客有自燕而歸哀其老而贈之¶
羸馬朝自燕一身為二連憶親拜孤塜移𦵏雙陵前幽¶
願&KR0025;此畢劒心因獲全孟冬寒氣盛撫轡告言旋碣石¶
海北門餘冦惟朝鮮離離一寒騎嫋嫋馳白天生别皆¶
自取况為士卒先寸心漁陽興落日旌竿懸¶
　　　白龍窟汎舟寄天台學道者¶
夕映翠山深餘暉在龍窟扁舟滄浪意澹澹花影沒西¶
<pb:KR4c0024_WYG_002-4a>¶
浮入天色南望對雲闕因憶莓苔峰初陽濯𤣥髮泉蘿¶
兩幽映松鶴間清越碧海瑩子神玉膏澤人骨忽然為¶
枯木㣲興遂如兀應寂中有天明心外無物環迴&KR0025;所¶
汎夜靜猶不歇澹然意無限身與波上月¶
　　　張天師草堂¶
靈溪宴清宇傍倚枯松根花藥繞方丈瀑泉飛至門四¶
氣閉炎熱兩崖改明昏夜深月暫皎亭午朝始暾信是¶
天人居幽幽寂無喧萬壑應鳴磬諸峰接一魂遂登(闕/)¶
<pb:KR4c0024_WYG_002-4b>¶
子(闕/)因(闕/)田生樽時節開玉書窅映飛天言心化便(一/作)¶
(更/)無影目精焉累煩忽而與(一作/舉)霄漢寥落空南軒¶
　　　古意三首¶
二妃方訪舜萬里南方懸逺道隔江漢孤舟無嵗年不¶
知蒼梧處氣盡呼青天愁淚變楚竹蛾眉喪湘川後人¶
立為廟累世稱其賢過客設祠祭狐狸來坐邉懐古未¶
忍還猿吟徹空山¶
明月照髙閣綵女褰羅幕歌舞臨碧雲簫聲沸珠箔青¶
<pb:KR4c0024_WYG_002-5a>¶
鸞臨南海天上雙白鶴萬里齊翼飛意求君門樂玉霄¶
九重閉金鎖夜不開兩翅自無力愁鳴雲外來態深入¶
空貴世屈無良媒俯仰顧中禁東飛白玉臺¶
楚王竟何去獨自㽞巫山偏使世人見迢迢江漢間駐¶
舟春溪裏皆願拜靈顔寤寐見神女金紗鳴珮環閒艶¶
絶世姿令人氣力㣲含笑竟不語化作朝雲飛¶
　　　漁浦¶
春至百草綠陂澤聞鶬鶊别家投釣翁今世滄浪情漚¶
<pb:KR4c0024_WYG_002-5b>¶
紵為緼袍折麻為長纓榮譽失本真怪人浮此生碧水¶
月自濶安流淨而平扁舟與天際獨往誰能名¶
　　　空靈山應田叟¶
湖南無村落山舎多黄茆淳朴如太古其人居鳥巢牧¶
童唱巴歌野老亦獻嘲泊舟問溪口言語皆啞咬土俗¶
不尚農豈暇論肥埆莫傜射禽獸浮客烹魚鮫余亦罘¶
罝人獲麋今尚苞敬君中國來願以充其庖日入聞虎¶
鬭空山滿哮(一作/咆)哮懐人雖共安異域終難交白水可¶
<pb:KR4c0024_WYG_002-6a>¶
洗心采薇可為殽拽䇿皆落日江風鳴梢梢¶
　　　太公哀晚遇¶
日出渭流白文王畋獵時釣翁在蘆葦川澤無熊羆詔¶
書起遺賢匹馬令(一作/今)致辭因稱江海人臣老筋力衰¶
遲遲詣天車怏怏悟靈龜兵馬更不獵君臣皆共怡同¶
車至咸陽心影無磷緇四牡玉墀下一言為帝師王侯¶
擁朱門軒葢曜長逵古來榮華人遭遇誰知之落日懸¶
桑榆光景有頓虧倐悲(一作/忽)天地人雖貴将何為¶
<pb:KR4c0024_WYG_002-6b>¶
　　　昭君墓¶
漢宫豈不死異域傷獨沒萬里䭾黄金蛾眉為枯骨廻¶
車(一作/軍)夜出塞立馬皆不發共恨丹青人墳上哭明月¶
　　　弔王将軍墓¶
嫖姚北伐時深入强(一作/幾)千里戰餘落日黄軍敗鼓聲¶
死嘗聞(一作/言)漢飛将可奪單于壘今與山鬼隣殘兵哭¶
遼水¶
　常建詩巻二¶
